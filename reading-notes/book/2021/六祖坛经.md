# 六祖坛经

> 作者: 慧能

> (2021-02-09 \~ 2021-02-12)


## 目录
```

```

## 主旨
慧能的讲经

## 关键词
, #慧能 #佛教 #智慧

## 标记
1. 祖问曰:"汝何才人.欲求何物?" 惠能对曰:"弟子是岭南新州百姓,远水礼师,惟求作佛,不求余物." 祖言:"汝是岭南人,又是獦獠,若为堪作佛?" 惠能曰:"**人虽有南北,佛性本无南北;獦獠身与和尚不同,佛性有何差利?**" 五祖更欲与语,且见徒众总在左右,乃令随众作务. 惠能曰:"惠能启和尚,弟子自心,常生智慧,不离自性,即是福田.未审和尚教作何务?" 祖云:"**这獦獠根性大利,汝更勿言,看槽厂去.**"
    * 智慧是每个人都有的, 和出生门第无关.
2. 祖一日唤诸门人总来:"吾向汝说,世人生死事大,汝等终日只求福田,不求出离生死苦海,自性若迷,福何可救?汝等各去自看智慧,取自本心般若之性,各作一偈,来呈吾看.若悟大意,付汝衣法,为第六代祖.火急速去,不得迟滞;思量即不中用,见性之人,言下须见,若如此者,轮刀上阵,亦得见之.
3. **"身是菩提树,心如明镜台,时时勤拂拭,勿使惹尘埃." 秀书**偈了,便却归房,人总不知.秀复思惟:"五祖明日见偈欢喜,即我与法有缘;若言不堪,自是我迷,宿业障重,不合得法."圣意难测,房中思想,坐卧不安,直至五更.
    * 秀指神秀
4. 有江州别驾,姓张名日用,便高声读.惠能闻己,遂言:"亦有一偈,望别驾为书." 别驾言:"汝亦作偈,其事希有!" 惠能向别驾言:"**欲学无上菩提,不得轻于初学.下下人有上上智,上上人有没意智.**" 别驾言:"汝但诵偈,吾为汝书.汝若得法,先须度吾,勿忘此言." 惠能偈曰: "**菩提本无树,明镜亦非台,本来无一物,何处惹尘埃.**" 书此偈已,徒众总惊,无不嗟讶,各相谓言:"奇哉!不得以貌取人,何得多时,使他肉身菩萨."
5. 遂启祖言:"**何期自性,本自清净;何期自性,本不生灭;何期自性,本自具足;何期自性,本无动摇;何期自性,能生万法.**" 祖知悟本性,谓惠能曰:"不识本心,学法无益;若识自本心,见自本性,即名丈夫,天人师,佛.
6. 听吾偈曰: '有情来下种,因地果还生,无情亦无种,无性亦无生.'
7. 一僧俗姓陈,名惠明,先是四品将军,性行粗燥,极意参寻,为众人先,趋及惠能.惠能掷下衣钵,隐草莽中.惠明至,提不动,乃唤云:**"行者!行者!我为法来,不为衣来.**
    * 衣指衣钵, 衣钵拥有者拥有佛寺土地持有者, 是有利益在内的.
8. 惠能遂出,坐盘石上.惠明作礼云:"望行者为我说法."惠能曰:"汝既为法而来,可屏息诸缘,勿生一念,吾为汝说." 明良久,惠能曰:"**不思善,不思恶,正与么时,那个是明上座本来面目?**" 惠明言下大悟.复问云:"上来密语密意外,还更有密意否?"惠能云:"**与汝说者,即非密也.汝若返照,密在汝边.**" 明曰:"惠明虽在黄梅,实未省自己面目,今蒙指示,如人饮水,冷暖自知.今行者,即惠明师也." 惠能曰:"汝若如是,吾与汝同师黄梅,善自护持." 明又问:"惠明今后向甚处去?" 惠能曰:"逢袁则止,遇蒙则居.
9. 善知识,一切修多罗及诸文字,大小二乘,十二部经,皆因人置.因智慧性,方能建立.若无世人,一切万法本自不有,故知万法本自人兴;一切经书,因人说有.缘其人中,有愚有智;愚为小人,智为大人;愚者问于智人,智者为愚人说法;愚人忽然悟解心开,即与智人无别.
10. 善知识,**不悟,即佛是众生;一念悟时,众生是佛.故知万法尽在自心,何不从心中顿见真如本性?<菩萨戒经云:'我本元自性清净,若识自心见性,皆成佛道**'<净名经云:'即时豁然,还得本心'
    * 不误
11. 公曰:'弟子闻达摩初化梁武帝,帝问云:"**朕一生造寺度僧,布施设斋,有何功德?"达摩言:"实无功德."弟子未达此理,愿和尚为说.' 师曰:'实无功德,勿疑先圣之言.武帝心邪,不知正法,造寺度僧,布施设斋,名为求福,不可将福便为功德.功德在法身中,不在修福.**
12. 师又曰:'**凡性是功,平等是德;念念无滞,常见本性其实妙用,名为功德.内心谦下是功,外行于礼是德;自性建立万法是功,心体离念是德;不离自性是功,应用无染是德;若觅功德法身,但依此作,是真功德.若修功德之人,心即不轻,常行普敬,心常轻人,吾我不断即自无功;自性虚妄不实,即自无德;为吾我自大,常轻一切故.善知识!念念无间是功,心行平直是德;自修性是功,自修身是德.善知识!功德须自性内见,不是布施供养之所求也.是以福德与功德别,武帝不识其理,非我祖师有过.**
13. 师言:'大众!**世人自色身是城,眼耳鼻舌是门;外有五门,内有意门;心是地,性是王;王居心地上.性在,王在;性去,王无.性在,身心存;性去,身心坏.佛向性中作,莫向身外求.自性迷,即是众生;自性觉,即是佛.慈悲,即是观音;喜舍,名为势至.能净,即释迦;平直,即弥陀.人我是须弥,邪心是海水,烦恼是波浪,毒害是恶龙,虚妄是鬼神,尘劳是鱼鳌,贪嗔是地狱,愚痴是畜生.**'
14. 师言:'善知识!**若欲修行,在家亦得,不由在寺.在家能行,如东才人心善;在寺不修,如西才人心恶,但心清净,即是自性西方.**
15. 师曰:'一,戒香:即自心中无非,无恶,无嫉妒,无贪嗔,无劫害,名戒香. 二,定香:即亲诸善恶境相,自心不乱,名定香. 三,慧香:自心无碍,常以智慧,观照自性,不造诸恶,虽修众善,心不执着,敬上念下,矜恤孤贫,名慧香. 四,解脱香:即自心无所攀缘,不思善,不思恶,自在无碍,名解脱香. 五,解脱知见香:自心既无所攀缘,善恶,不可沉空守寂,即须广学多闻,识自本心,达诸佛理,和光接物,无我,无人,直至菩提,真性不易,名解脱知见香.' '善知识!此香各自内薰,莫向外觅.令与汝等授无相忏悔,灭三世罪,令得三业清净.善知识!各随语,一时道:"弟子等从前念,今念及后念,念念不被愚迷染;从前所有恶业愚迷等罪,悉皆忏悔,愿一时消灭,永不复起.弟子等从前念,今念及后念,念念不被?x诳染;从前所有恶业?x诳等罪,悉皆忏悔,愿一时消灭,永不复起.弟子等从前念,今念及后念,念念不被嫉妒染;从前所有恶业嫉妒等罪,悉皆忏悔,愿一时消灭,永不复起."'
16. 为法切故,一夕,独入丈室,请问 如何是某甲本心本性? 大通乃曰:"汝见虚空否?" 对曰:"见". 彼曰:"汝见虚空有相貌否?" 对曰:"虚空无形,有何相貌?" 彼曰:"汝之本性,犹如虚空,了无一物可见,是名正见;无一物可知,是 名真知.无有青黄长短,但见本源清净,觉体圆明,即名见性成佛,亦名如来知 见." 学人虽闻此说,犹未决了,乞和尚开示.'
17. 师谓众曰:'**法本一宗,人有南北,法即一种,见有迟疾;何名顿渐?法无 顿渐,人有利钝,故名顿渐.**'
18. 入是十二入,外六 尘:色,声,香,味,触,法;内六门:眼,耳,鼻,舌,身,意是也.

## 笔记
### 理解
* 看的时候突然对"佛说世界，既非世界，故名世界"这句话有所理解. 当可以用一个词来形容一件的事物的时候, 那个词并不能完全代表这个事物, 只是事物的一部分, 但有无法真的解释清楚只能这样.
* 佛是向内求而不是向外求.
